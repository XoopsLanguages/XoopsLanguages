<div id="help-template" class="outer">

<h1 class="head">Pomoć: Postavke</h1>
<h4 class="odd">Opis</h4>

<p class="even">
Ploča postavki je mjesto gdje podešavate postavke vaših stranica. Isplati se uzeti vremena i proučiti ih jer neke postavke mogu značajno utjecati na brzinu izvršavanja, sigurnost i lakoću korištenja vaših stranica.
</p>
<h4 class="odd">Opće postavke</h4>
<p class="even">
Ovo su najvažnije i najčešće korištene postavke. Postavit ćete ime portala i slogan. Također ćete izabrati zadanu temu i administratorsko sučelje. Ako trebate raditi na web stranicama, možete ih zatvoriti za sve korisnike. Također možete postaviti za pojedine module vrijeme trajanja predmemorije.
</p>

<h4 class="odd">Meta oznake i podnožje</h4>
<p class="even">
Meta oznake daju informaciju o vašim informacijama - one opisuju prirodu vaših web stranica. Njihova glavna svrha je da pomognu tražilicama i njihovim robotima pri točnom indeksiranju vaših web stranica, tj. da pomognu pravim ljudima da ih nađu. Informacija koju dajete je uključena u zaglavlje svake web stranice. Trebao bi predstavljati  sadržaj web stranica u cijelom - meta informacije su iste za svaku stranicu, trenutno se ne može koristiti posebno za svaki modul ili stranicu.<br /><br />

Imajte na umu da glavne tražilice koriste različite strategije za indeksiranje web stranica. One mogu postaviti različitu važnost na meta oznake ili ih čak skroz ignorirati. Pažljivo korištenje meta informacija može pomoći vašim web stranicama da dobe bolji rang kod tražilica pa je korisno potražiti informacije o strategijama indeksiranja za glavne igrače (pogledajte log vaših web stranica). To vam može pomoći kod optimizacije meta informacija ili drugih pogleda na dizajn vaših stranica kako bi postogli što bolji rang. <br /><br />

Probajte biti točni i iskreni kod pružanja meta informacija. Ne pokušavajte ‘<em>manipulirati</em>’ tražilicama kako bi dobili što bolji rang - ako prepoznaju takvo ponašanje vaše stranice mogu nazadovati ili čak biti postavljene na crnu listu kod njihovog indeksiranja. 

</p>

<h4 class="odd">Opcije cenzuriranja riječi</h4>
<p class="even">
XOOPS može automatski cenzurirati neželjene riječi koje mogu objaviti posjetitelji vaših web stranica i zamijeniti ih unaprijed određenim terminima koje ste izabrali. Funkcija cenzure troši nešto sustavskih resursa i mogu ponešto usporiti vaše stranice. Pri instalaciji ostaje ugašena.<br /><br />

Da bi uključili cenzuru na vašim stranicama izaberite ‘<em>omogući</em>’ tipku. Morate unesti listu neželjenih riječi u ‘<em>riječi za cenzuru</em>’ polju, odvajajući ih sa znakom vertikalne crte. Ova funkcija je osjetljiva na mala i velika slova. Ubacite primjereni zamjenski termin u ‘<em>zamijeni loše riječi sa</em>’ polju. Zadano je #OOPS#.

</p>

<h4 class="odd">Opcije pretraživanja</h4>
<p class="even">
Dio za pretraživanje je jedan od najvažnijih alata za pronalaženje informacija na portalima. XOOPS pretraživanje kategorizira rezultate po modulima - zapisi se identificiraju kao članci, download, linkovi ili drugi tipovi po modulima koji su instalirani <br /><br />

Globalno pretraživanje po svim resursima vaših web stranica je već uključeno. Ako isključite globalnu pretragu ovaj dio više neće biti dostupan i blok za pretraživanje neće više biti funkcionalan.
Zadana minimalna dužina ključne riječi za pretragu je 5 znakova. Sve riječi koje su manje od toga će biti ignorirane. To je korisno za kontroliranje preciznosti pretraga, ionako nema puno koristi od termina kao što je “site map”. Kratke ključne riječi vode tome da se dobiva veliki broj pronađenih zapisa, od kojih večina nije važna. Duže riječi vode k manjem broju zapisa ali s većim stupnjem preciznosti.<br /><br />

Pretraživanje je relativno skupo u računskim terminima pa će isključivanjem kratkih termina smanjiti opterećenje poslužitelja. Kako god, imajte na umu da je ponekad korisno pretraživanje i po kratkim terminima.

</p>

<h4 class="odd">Podešavanje emaila</h4>
<p class="even">
Ovaj dio kontrolne ploče se koristi za podešavanje vašeg emaila za sustav. Preporučeno je ostavite Metodu dostave emailova na zadanim postavkama “PHP (mail)”. Ne trebate ispunjavati Sendmail ili SMTP polja osim ako ne koristite neku alternativnu opciju dostave emailova. 
</p>

<h4 class="odd">Opcije autentikacije</h4>
<p class="even">
Samo ostavite na Xoops bazi podataka i sve ostale opcije ovdje možete zanemariti.<br /><br />

LDAP ili Microsoft Active directoryposlužitelji su dodani za autentikaciju kao alternativa za normalne Xoops korisnike. Razlog je što dosta firmi već posjeduje korisničke baze podataka u ADS ili LDAP pa mogu korsititi to za prijavu na Xoops te ne trebaju ponovo registrirati dodatni račun.  
</p>

<h4 class="odd">Postavke sustavskog modula</h4>
<p class="even">
Ovdje možete aktivirati/deaktivirati svaku od sustavskih odjeljenja, kao i odrediti zadane vrijednosti za cijeli portal, npr. broj prikazanih avatara ili slika po stranici. Također možete izabrati editor za blokove, komentare i sve module.
</p>

</div> 